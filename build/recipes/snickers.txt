Chokladbollssnickers
Botten

100 gram mjölkfritt smörgåsmargarin (det smälter bättre på tungan än bakmargarin)

90 gram strösocker

12 gram/2 msk kakao

2 tsk kallt kaffe

60 gram/1,5 dl havregryn

100 gram/5 dl cornflakes

Mixa alla ingredienser utom cornflakesen i en matberedare. Tillsätt sedan cornflakes och mixa ihop snabbt, låt det fortfarande finnas små bitar av cornflakes kvar
Klä en avlång brödform med bakplåtspapper och tryck ut chokladbollssmeten där i. Ställ in i frysen
Jordnötskola

140 gram/1 dl ljus sirap

90 gram/1 dl strösocker

100 gram/1 dl växtbaserad matlagningsgrädde

130 gram/2 dl salta jordnötter

Koka en kola på sirap, socker och grädde. Kolan ska nå 120 grader
Dra av kastrullen från plattan och blanda i jordnötterna. Bred ut kolan över chokladbollsbotten och ställ in i kylskåpet i minst 2 timmar tills kolan stelnat
Topping

150 gram vegansk ljus choklad

1 msk kokosolja

Flingsalt

0,5 dl jordnötter

Smält chokladen över vattenbad eller i micron och blanda i kokosoljan tills den smält. Bred ut chokladen över jordnötskolan och låt stelna en stund i kylen. Strö sedan över flingsalt och jordnötter
Låt din chokladbollssnickers stelna helt i kylskåpet
Chokladbollssnickers att frysa