Botten:

150g smör

1 dl rismjöl

1 dl maizena

1 dl Amarantmjöl

(Eller 3 dl glutenfri mjölmix)

3/4 dl florsocker

1 msk fiberhusk

2/3 tsk salt

1/2 tsk bakpulver

Fyllning:

500g avrunnen burk ananas i skivor

3/4 dl strösocker

1 msk vaniljsocker

1 ägg

1 äggula (spar vitan till att pensla botten med)

2 dl creme fraîche

1. Blanda alla ingredienser till botten. Knåda snabbt till en smidig deg. Smörj en 24 cm pajform med ett tunt lager smör och pudra med rismjöl. Tryck ut degen i formen. Kyl 30 min. 

2. Nagga botten med en gaffel så den inte höjer sig i ugnen. Lägg ett bakplåtspapper som täcker botten och upp på kanterna. Fyll hela pajen med ärtor eller ris. Grädda skalet i nedre delen av ugnen i 10 min i 200 grader. Tag bort ärtorna/riset och bakplåtspapperet. Pensla botten med den sparade äggvitan. Grädda botten 10 min till.

3. Gör fyllningen. Skär alla ananasringar i smala strimlor tvärs över dess fibrer och mixa slätt med stavmixer. Låt moset rinna av en stund i durkslag. Blanda i resten av ingredienserna.

4. Fyll pajskalet med fyllningen och grädda igen i ca 35 min. Låt svalna.

Servera med lättvispad grädde eller en kula glass!